# SoftwareTechnology
Project of Software Technology.

Το StudentUp θα απευθύνεται σε φοιτητές του Πανεπιστημίου Πατρών. Με την χρήση του, ο φοιτητής θα έχει πρόσβαση σε μια πληθώρα λειτουργιών που θα τον διευκολύνουν στην μετέπειτα πανεπιστημιακή ζωή του. 
Πιο συγκεκριμένα, θα μπορεί να πλοηγηθεί εύκολα στο χώρο του πανεπιστημίου μέσα από τον αντίστοιχο χάρτη που θα υπάρχει, θα έχει την δυνατότητα να εμφανίζει διάφορα markers πάνω σε αυτόν με σημεία ενδιαφέροντός του,να βρίσκει τους ανοιχτούς-κλειστούς χώρους με βάση την τρέχουσα ώρα που θα έχει και να διαβάζει διάφορες γενικές πληροφορίες (πχ ώρες λειτουργίας) για τους αντίστοιχους χώρους.Ακόμη θα έχει την δυνατότητα να κατεβάζει και να προβάλλει  τους εσωτερικούς χάρτες των σχολών για την ευκολότερη εύρεση διάφορων τοποθεσιών, όπως κυλικείο, γραμματεία, αίθουσες-εργαστήρια, τουαλέτες κλπ. 
Επιπλέον, με την χρήση του πεδίου αναζήτησης χώρων σε συνδυασμό με το gps του θα μπορεί να μεταβεί σε όποια τοποθεσία του πανεπιστημίου επιθυμεί. 
Έπειτα, θα μπορεί να δει το πρόγραμμα φαγητού της εστίας για τις επιλεγμένες ημερομηνίες που επιθυμεί και τους αντίστοιχους χώρους που περιλαμβάνονται στο κτίριο αυτό. Ακόμη θα μπορεί να δει διάφορες πληροφορίες που αφορούν τα λεωφορεία όπως διαδρομές, τιμές εισιτηρίων, στάσεις και την διαθεσιμότητα των εισιτηρίων σε real time στα αντίστοιχα εκδοτήρια. 
Όσον αφορά την καλύτερη προετοιμασία και μελέτη των μαθημάτων του, ο φοιτητής, μέσα από ένα αποθετήριο σημειώσεων, θα έχει την δυνατότητα να περιηγηθεί σε ένα σύνολο διάφορων σημειώσεων (παλιότερα θέματα, λυμένες ασκήσεις). Θα μπορεί, έπειτα από επιλογή μια σημείωσης, να δει περισσότερες πληροφορίες, να την κατεβάσει και αν το επιθυμεί να γράψει ένα σχόλιο, με σκοπό την βελτίωση της εμπειρίας του αποθετηρίου. Επιπλέων θα μπορεί να ανεβάσει δικές του σημείωσεις και σε μεταγενέστερο χρόνο να τις επεξεργαστεί ή και να τις διαγράψει.
Επίσης, θα του δίνεται η δυνατότητα να διαβάζει αξιολογήσεις για τα μαθήματα που έχει παρακολουθήσει ή είναι ενεργός, με σκοπό την καλύτερη επίγνωση του αντικειμένου των μαθημάτων και των διαδικαστικών, ενώ επίσης και ο ίδιος θα μπορεί να βαθμολογεί/αξιολογεί τα παραπάνω με αποτέλεσμα να αναπτυχθεί μια σφαιρική άποψη και ιδέα για τα διάφορα μαθήματα και τους διδάσκοντες αυτών. 
Επιπρόσθετα, μέσα από την εφαρμογή θα μπορεί συγκεντρωτικά να διαβάζει όλες τις ανακοινώσεις του πανεπιστημίου με εύκολο και γρήγορο τρόπο, καθώς και να επιλέγει την ανακοίνωση που επιθυμεί να δει μέσα από διάφορες αναταξινομήσεις. 
Τέλος, μια ακόμη λειτουργία που δίνεται στον χρήστη είναι αυτή του scanner, με την οποία ο φοιτητής μέσω του κινητού του μπορεί να σκανάρει τα qr code που θα έχουν τοποθετηθεί σε διάφορα μέρη, όπως αίθουσες σχολών και θα μπορεί με πολύ γρήγορο τρόπο να μαθαίνει χρήσιμες πληροφορίες, όπως ονόματα αιθουσών, αριθμό θέσεων, μαθήματα που διεξάγονται και ώρες γραμματείας.
